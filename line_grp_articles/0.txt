SCG คือผู้อยู่เบื้องหลัง!

"ศ.นพ.ยง ภู่วรวรรณ" บอกว่า
"ในการจองแต่ละครั้ง ต้องมีการวางมัดจำ และการวางมัดจำนี้ ถ้าวัคซีนผลิตไม่สำเร็จ เงินจำนวนนี้ ก็จะไม่ได้คืน
แม้กระทั่งการวางมัดจำกับบริษัท Astra Zeneca ก็ไม่สามารถใช้เงินหลวงไปวางมัดจำได้
จึงจำเป็นต้องใช้เงินของ "บริษัท ปูนซิเมนต์ไทยฯ" ไปวางมัดจำ เพราะช่วงดังกล่าว ไม่มีหลักค้ำประกันได้เลย ว่าจะได้วัคซีนตัวไหน?"

เรื่องที่ SCG ประสงค์ช่วยประเทศแต่ไม่ประสงค์ออกนาม มันอะไร-อย่างไรกันบ้าง?

อาจารย์ สมเกียรติ โอสถสภา โพสต์ ตอบโจทย์ลงตัวพอดี ผมมิพักช้า ลอกลงตัวพอดีโดยพลัน
...................................

เรื่องนี้เริ่มต้นจากกลุ่มวิศวะ จุฬา ที่อยากช่วยประเทศด้านวัคซีน
กลุ่มวิศวะ จุฬา ระดมกันช่วยทำอุปกรณ์การแพทย์สู้กับโควิดตั้งแต่รอบแรก

สร้างเครื่องมือเยอะแยะ โรบอทเป็นพัน ทำห้องอะไรต่างๆนานา ระดมทุนความชำนาญของทุกบริษัท พี่น้อง เพื่อนฝูงมาช่วยกัน แบบทุ่มศักดิ์ศรีปราสาทแดง
คือพวกวิศวะนี่ เน้นการทำเพื่อสังคมด้วย มีค่าย "ยุววิศวกรบพิธ" มายาวนาน
เด็กสวนกุหลาบที่ไปเรียนรุ่นหลังๆ ก็มาแนวนี้ ทำค่ายอะไรเยอะแยะ

เอาว่าผมรู้จักวิศวะ รู้จักคน รู้ว่าเค้าคิดอะไร เป็นพวกคิดไว ทำไว ผมชอบไปฟังแผนงาน โครงการที่หอประชุมวิศวะมาแต่ยังเด็ก

ผมไม่มีข้อสงสัยใดๆ เข้าใจเรื่องที่เขาพูดกัน

รู้จักวิศวะทุกสถาบัน เหมือนรู้จักโรงเรียนสวนกุหลาบ มันซ้อนๆกันอยู่ ไปเรียนวิศวะมาร่วมสองหมื่นได้ รู้แบบรู้ใจกัน

อ่านเรื่องที่น้องๆ เค้าพูดกัน ไม่มีอะไรซับซ้อน แค่จะช่วยประเทศไทย แค่นั้น

เค้าสรุปเรื่องราวไว้ชัดเจน คุยกันแบบพี่น้อง เข้าใจง่ายครับ

.................................

Traipop Srikeawnit Reporter Journey Club

ได้ไปฟังวิศวะจุฬาเขาคุยกัน ถึงเบื้องหลัง SCG ไปดีล AZ(Astra Zeneca) เพื่อเอาวัคซีนมาให้ไทยเป็นฐานการผลิตได้

ซึ่งเขาคุยจบกันตั้งแต่ ธ.ค.63 ก่อนที่ทอนจะมาตั้งคำถาม (ด่าก่อนถามทีหลัง) ในช่วง ม.ค.64

(ข้อมูลจาก รุ่งโรจน์ รังสิโยภาส กรรมการผู้จัดการใหญ่ ปูนซิเมนต์ไทย (SCG))

ประเด็นหลักๆ คือ

1.ตลาดวัคซีนเป็นของผู้ขาย ไม่ใช่ผู้ซื้อ

การถ่ายทอดเทคโนโลยีนี้ เราต้องไปง้อ AZ ไม่ใช่เขามาง้อเรา เพราะ AZ เสียผลประโยชน์ และโอกาสทำธุรกิจใน SEA ทั้งหมด (South East Asia-เปลว)

ไหนจะขายของเองไม่ได้ แถมต้องให้เทคโนโลยีแก่ไทยด้วย ไม่ใช่เรื่องปกติในการซื้อขายวัคซีน

ที่ลูกค้ามาซื้อของ แต่ต้องสอนงาน ให้ความรู้ แถมมาเป็นคู่แข่งในอนาคตอีกด้วย

แต่ SCG และ Siambiosci ทำได้ (บ.สยามไบโอไซเอนซ์ จำกัด-เปลว)

2.จุดเริ่มต้นมาจาก SCG!!

เพราะได้มีความร่วมมือด้านวิจัยกับ Oxford มากว่า 10 ปี จึงใช้จุดนี้ทำ CSR เข้าหา AZ ได้ง่ายขึ้น

Oxford ก็ยังถามว่า บริษัทปูนมายุ่งอะไรกับวัคซีน คำตอบคือ CSR เพื่อคนไทยล้วนๆ

3.ความบังเอิญ

Siambiosci ได้ซื้อเครื่องจักรสายการผลิตตัวเดียวกันกับ AZ เข้ามาพอดี จึงทำให้เจรจากับ AZ ง่ายขึ้น

กอปร SCG มีความใกล้ชิดกับสยามไบโอไซ อยู่เป็นทุนเดิมจึงติดต่อกันง่ายขึ้น

4.การเตรียมความพร้อม

SCG ใช้งบ CSR 100 ล้าน พร้อมพนักงาน 50-60 คน เข้าไปรุมช่วยสยามไบโอไซ และรัฐบาลให้งบ 500 ล้าน ในการปรับปรุงโรงงานให้พร้อมผลิตชีววัตถุ ในรูปแบบ Viral vector vaccine เป็นครั้งแรกในไทย

เพื่อให้ทาง AZ เห็นว่าไทยพร้อมเป็นศูนย์กลางการผลิตในอาเซียน และพร้อมรับการถ่ายทอดเทคโนโลยี โดย Siambiosci ต้องตอบแทนรัฐบาลมาเป็นวัคซีนให้ประชาชน

5.สรุป จะเห็นได้ว่า กว่าที่ไทย (Siambiosci) จะได้เป็นศูนย์กลางการผลิตวัคซีนในอาเซียน และทำให้ไทยได้วัคซีน พร้อมองค์ความรู้ และ manpower ที่มีคุณภาพได้

มันไม่ได้เริ่มต้นมาจาก AZ อยากเข้ามาที่ไทย และต้องมาเปิดประมูลหาผู้รับเหมา เหมือนโครงการอื่นๆ ทั่วไป

และในภาวะวิกฤติ ที่วัคซีนเป็นของขาดแคลน ความต้องการสูง แต่ผลิตได้น้อย

จึงไม่ใช่เรื่องง่าย ที่ประเทศกำลังพัฒนา ขนาดกลางอย่างไทย จะไปแข่งขันเพื่อแย่งวัคซีนมาได้ง่ายๆ

ดังนั้น การจะได้วัคซีนมา.....

มันจึงต้องอาศัยเส้นสาย อิทธิพล หรือการช่วยเหลือของเอกชน ไม่ว่าจะ SCG ที่เป็นคนริเริ่มติดต่อ Oxford และ AZ และ SCG ที่ไปดึงสยามไบโอไซมา

พร้อมทั้งดวงดี ที่ .....

สยามไบโอไซ ซื้อเครื่องจักรเข้ามา ไหนจะประวัติของบริษัท ที่เน้นทำขายยาตัดราคา ทำให้ถูก จึงทำให้เห็นว่า บริษัทนี้ เน้นช่วยเหลือมากกว่า สร้างผลกำไร มานานแล้ว

องค์ประกอบเล็กๆ ทั้งหมดนี้

ไม่ว่าจะ SCG, Siambiosci หรือรัฐบาลเองก็ตาม จึงทำให้ไทย จะได้วัคซีน 26 ล้านโดสของ AZ ใน พ.ค.64 นี้

เท่านั้นไม่พอ ด้วยกำลังการผลิต 200 ล้านโดสต่อปี จะทำให้ ประเทศเพื่อนบ้านในอาเซียน ได้รับวัคซีนตัวเดียวกันนี้ ได้อีกด้วย

และนั่นหมายถึง ไทยจะลดความเสี่ยง ที่เพื่อนบ้านจะนำเชื้อเข้ามาแพร่อีกด้วย

ย้ำอีกครั้ง AZ เลือกไทย ไม่ใช่เพราะว่า ไทยน่าสนใจและอยากเข้ามาเปิดประมูล

แต่เป็นเพราะความร่วมมือภาคเอกชน ที่อาศัยเส้นสายจนเขายอมรับ และยอมเสียผลประโยชน์บางอย่าง เพื่อทำให้อุดมการณ์ของ Oxford เป็นจริง

นั่นคือ การกระจายวัคซีนให้มากที่สุด และถูกที่สุดเท่าที่จะทำได้

ครับ.........

ก็กระจ่างแจ้งทุกขั้นตอน ไงก็ขอบคุณธนาธรที่ช่วยเป็นเสียงหมาเห่า ปลุกให้สังคมตื่น และค้นหาจนเห็น

SCG คือ ผู้ "ปิดทองหลังโควิด"!